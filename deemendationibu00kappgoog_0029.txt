-25-

J am ad lacunas transgrediamur, quas Andresenius
invenisse sibi visus est.

Ac primum quidem nobis de tribus inter se con-
nexis locis dicendum est. Postquam Maternus laetitiam
suam de judice sibi oblato declaravit, Secundus cap. 5
init: „ego vero, inquit, antequam me judicem Aper
recuset, faciam quod probi et moderati judices solent,
ut in iis cognitionibus se excusent, in quibus mani-
festum est, alteram apud eos partem gratia praevalere.“
Qua comprehensione quum Andresenius Secundum mu-
nus arbitri prorsus respuere opinetur, in verbis sub-
sequentibus: „securus sit Salejus Bassus et quisquis
alius studium poeticae et carminum gloriam fovet, quum
causas agere non possit. Ego enim quatenus arbitrum
litis hujus inveni, non patiar Maternum societate plurium
defendi, sed ipsum solum apud eum arguam, quod“ cet.
libris aliquot inveniri exhibentibus adjutus duas voces
conjicit intercidisse, ut scriptum ab auctore sit: „qua-
’tenus arbitrum litis hujus inveniri non puto, non patiar
Maternum societate plurium defendi“ i. e. „quoniam,
postquam Secundus delatum ad se judicium suscipere
se nolle professus est, qui unus tanto muneri par erat,
alium arbitrum hujus litis inveniri non puto, quam jam·
diu sine ullo judice agimus.“ Praeterea pro verbis:
„sed ipsum solum apud eum arguam“ quod ea nullo
arbitro praesente isti argumentationi repugnare videan-
tur, legendum esse existimat: „sed ipsum solum apud
se coarquam.“ Quod inventum nobis permirum videtur.
Postquam enim Maternus Secundum arbitrum desig-
navit, hic se arbitrium non tam suscipere dicit, quam
pati, ut Aper ipsum arbitrum recusaret. Aper autem
verbis „quatenus arbitrum hujus litis inveni“ Secundi
excusationem se non accipere ait. Sententiis igitur ac-
curatius perlustratis Andresenium non solum sermonis

