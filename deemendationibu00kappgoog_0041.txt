...37-

manifesto elucet. Quid autem scriptor exaraverit? Hoc
quidem pro certo affimare non ausim, sed haud impro-
babile mihi videtur, ab eo potius dictum fuisse sicut
ceterae res (scil. oratoris seu oratoriae) siquidem sola
vi ac facultate orator non jam perficiebatur. Cfr. cap. 33:
quamquam ipsis artibus inest exercitatiO, nec quis-
quam percipere tot reconditas aut tam varias res potest,
nisi“ cet.

Cap. 31. Messalla de institutione veterum oratorum
locutus ita pergit: „In his artibus exercitationibusque
versatus orator, sive apud infestos sive apud cupidos,
sive apud invidentes, sive apud timentes dicendum ha-
buerit, tenebit venas animorum: et prout cujusque na-
tura postulabit, adhibebit manum et temperabit orationem,
parato omni instrumento et ad omnem usum reposito.“
Ex dictis praecedentibus Andresenius apparere arbitra-
tur, Messallam non de uno judice disserere, apud quem
oratori dicendum sit, sed de compluribus auditoribuS,
quos is tantummodo prospero successu permovere posse
dicatur, qui naturam humanam perspexerit, ita ut totius
loci sententiae haec repugnent „et prout cujusque na-
tura postulabit.“ Unde ea sumserit, perspici non pot·
est, quum paullo ante dictum sit: „Ex his fontibus etiam
illa profluunt, ut facilius iram judicis vel instiget vel
leniat, qui scit.“ cet. Comparari possunt, quae cap. 39.
legimus: „quia saepe interrogat judex, quando incipiaS,
et ex interrogatione ejus incipiendum est.“ Multo minus
autem comprehendas, quae Andresenius subinde dis-
putat: „Non solum propria cujusque indoles hoc loco
commemorari non debebat, sed ne universa quidem
humana natura. Unde enim cognoscit orator, si quam
causam agit, quo sibi vertendi sint animi, ubi et quo-
modo sit adhibenda manus, quibus modis temperanda
oratio? Ex naturae humanae cognitione nihil discit,
nisi quomodo affectus aliquis aut augeatur aut minuatur

