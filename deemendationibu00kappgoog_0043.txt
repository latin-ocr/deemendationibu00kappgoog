..39-

fecerit, id se non rhetorum officiniS, sed academiae
spatiis consecutum.“ Quod huic enuntiato concinnitas
sententiae et structurae desit, Andresenio minime dubi-
tandum videtur, quin auctor dialogi sic scripserit: „si
testes desiderantur, quos potiores nominabo quam apud
Graecos Demosthenem, quem —- proditum est, et apud
nos Ciceronem, qui his ut opinor verbis“ cet. Satis nos
habemus hujus generis correctiones commemorasse, re-
futatione non opus esse censentes, Aliud est codicum scrip-
turam emendare, aliud scriptum tironis corrigere, qua de
re nobis jam Gesnerus praef. ad Horat. haecce bene prae-
cepit: „Si quid autem sit etiam, quod a vitiosa repug-
nantia liberare non possim, non ideo urere et secare licet,
non grassari in libros, ut in discipulorum pensa solet
emendatrix manus praeceptoris: sed nisi‘ ita mollis, ita
liquida, ita clara, ita unica sit emendatiO, plane uti du-
bitare homini rerum perito non liceat, modestiae nostrae
et bonorum librorum integritati potius ita consulamus,
ut in margine, quid nobis videatur, indicemus. Dici
non potest, quam facile sit hic falli, labi, corrumpere
quod emendare velis.“

Similis generis sunt duo alia Andresenii com-
menta.

Cap. 37. med. legimus: „non opinor Demosthenem
orationes illustrant, quas adversus tutores suos composuit,
nec Ciceronem magnum oratorem P. Quinctius defensus
aut Licinius Archias faciunt. Catilina et Milo et Verres
et· Antonius hanc illi fama‘m circumdederunt.“ Quibus
in verbis emendator noster post composuit excidisse
opinatur sed quas adversus Aeschinem et Philippum.

Cap. 17. sub finem idem corrigi vult: „qui se a
Gaio non modo et Tiberio sed a divo quoque Augusto
semel atque iterum accepisse congiarium narrabant.“
Quum ipse hoc supplementum dubium esse dicat, auc-
toris modo temeritatem notatam volumus·⁴

